Vim για ηλίθιους.

Καταρχήν να ξεκινήσουμε από το βασικο, πως βγαίνει ένας ηλίθιος από το vim.

Ηλίθιε πάτα πρώτα ESC πριν προσπαθήσεις οτιδήποτε από τα παρακατω.

1ο μέρος

:q η απλή έξοδος.
:q! Αν έχεις κάνει μαλακια και δεν θες να την σώσεις.
:wq Αν έχεις κάνει μαλακια και θες να την σώσεις παρόλα αυτά.
Ο φίλος Panos Georgiadis με διορθώνει στα σχόλια ποιον εμένα τον παντογνώστη. Πού να κολλήσει ransomware και να μην του κάνει κανείς Bitcoin για να πληρώσει τα λιτρα.
:x είναι πιο γρήγορο από :wq

:w αν θες να σώσεις την μαλακια που έγραψες χωρίς να βγεις. (Επειδή μάλλον νιώθεις πολύ περιφανος για αυτη)

Πώς ψάχνει ένας ηλίθιος στο vim: (όχι ότι χρειάζεται βοήθεια για να ψάξει τις 2 γραμμές κώδικα που έγραψε, αλλά λέμε τωρα.)

/Την λέξη που ψάχνει
π.χ.
/bullshit
n για να πας στην επόμενη ίδια λέξη

Για να πας στην αρχή του κειμένου που έχεις γράψει πατάς
gg

ή απλά πατάς μια φορά το βελάκι προς τα πάνω, αφού 2 γραμμές έχεις γράψει έτσι κ αλλιώς ηλίθιε.

Για να πας στο τέλος του κειμένου πατάς
Shift g

Αν θες τώρα να πας σε μια συγκεκριμένη γραμμή από τις 2 που έγραψες πατάς
:2
Και πας στην 2ρη. Νταα νταα

Αν θες να βλέπεις τα νούμερα των γραμμών σου γιατί μπορεί να μπερδεύεις την πρώτη με τη δεύτερη πατάς
:set number

Μέρος 2ο
Εδώ ηλίθιε θα μάθεις πως να γραφεις περισσότερες μαλακίες με το vim.

Καταρχήν για να μπορείς να γράψεις την πρώτη σου λέξη πάτα το κουμπί
insert ή το i
Στο πληκτρολόγιο λέω, εκεί κάπου πάνω από το delete είναι, το βρήκες ή είσαι και τυφλός?

Τώρα μπορείς να γράφεις όσες μαλακίες θες άφοβα αρκεί να μην τις ποσταρις σε κάνα GitHub και τις βλέπει ο κόσμος.
ΑΝ ΘΕΣ ΝΑ ΣΩΣΕΙΣ ΠΑΤΑΣ ΠΡΩΤΑ ESC πάνω αριστερά στο πληκτρολόγιο. Γενικά να ξέρεις με το vim το ένα χέρι το έχεις στο ESC και με το άλλο γράφεις (το αριστερο. Αν σε βολεύει το δεξί μάλλον έχεις ανάποδα το πληκτρολόγιο).

COPY PASTE DELETE σε γραμμές
Εάν έχεις γράψει μια ολόκληρη γραμμή και είσαι τόσο περιφανος και θες να την αντιγράψεις πατάς

yy για να κάνεις αντιγραφή της γραμμής

Και πας τον κέρσορα μια γραμμή πάνω από αυτή που θες να την ποσταρις και πατάς

p τώρα μπορείς να αντιγράφεις κιόλας τις μαλακίες που γράφεις

dd διαγράφει σειρές (όχι σειρές του Netflix. Δεν έχουν βρει ακόμα τρόπο να το κάνουν αυτό) αν τελικά καταλάβεις ότι γράφεις μαλακίες το dd είναι αυτό που θα σε σώσει (και τον υπόλοιπο πλανήτη).

Αυτά βαρέθηκα να ασχολούμαι, καλή τύχη. Θα σου χρειαστεί γιατί δεν έχω ιδέα τι γράφω.

Αν σας αρέσει και δεν μου το κόψει κανας μαλακας admin θα συνεχίσω. Αυτά για την ωρα. Με πολύ αγάπη για τους νέους φίλους του Linux (και τους παλιούς που ΑΚΟΜΑ ΔΕΝ ΕΜΑΘΑΝ πως να βγαίνουν από το vim).
